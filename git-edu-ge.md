[GITHUB](https://en.wikipedia.org/wiki/GitHub) საგანმანათლებლო სივრცეში

GIT არის ვერსიების კონტროლის სისტემა პროგრამისტებისათვის, თუმცა იდეალურია პროექტებისათვის, სადაც ფაილებზე ბევრი ადამიანი მუშაობს.

სისტემა არის კროს-პლატფორმული და ნებისმიერ ოპერაციულ სისტემაზე ერთანაირად ფუნქციონირებს. 

ერთობლივი პროექტების მენეჯმენტისათვის სხვა სისტემებიც არსებობს, მაგრამ GIT-ს უპირატესობას მივანიჭებდი GITHUB პორტალის არსებობის გულისთვის. 

GITHUB პორტალი არის ერთობლივი პროექტების საცავი და ადაპტირებულია Git სისტემით სამუშაოდ. უპირატესობაში შეიძლება ჩავთვალოთ ისიც, რომ ღია პროექტებისათვის პორტალზე სივრცე არის უფასო. ამასთან სისტემაში შესაძლებელია ონლაინ სამუშაოების ისეთივე წარმატებით შესრულება, როგორც GIT კლიენტის გამოყენების შემთხვევაში
GITHUB-ზე საინფორმაციო ტექსტური ფაილები, ისეთი, როგორიც ეს ფაილია, შესაძლებელია გავნვათავსოთ [Markdown](https://en.wikipedia.org/wiki/Markdown) ფორმატით, რომელიც წარმოადგენს ვებ-გვერდების უმარტივეს ენას, რომლის ინტერპრეტაციაც და სრულფასოვან ვებ-გვრდად გადაქცევა შეუძლია როგორც GITHUB-ს, ასევე ბევრ მოწინავე ვებ-გვერდების ძრავებს. აღნიშნულ ფორმატში ტექსტური დოკუმენტაცია გახდება ინტერაქტიული, შესაძლებელი იქნება ფორმატირება და საჭირო ვებ-ბმულების ჩასმა. ასეთი დოკუმენტის შესაქმნელად საჭიროა მხოლოდ, რომ შექმნილ ფაილს გავუკეთოთ md გაფართოება, ხოლო შიგნით ფაილში ვიხელმძღვანელოთ Markdown-ის სინტაქსით, რომლის შემოკლებულ აღწერასაც ამავე პროექტის ფარგლებში შემოგთავაზებთ.

